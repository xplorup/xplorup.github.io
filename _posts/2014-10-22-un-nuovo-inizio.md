---
layout: post
title:  "Un nuovo inizio"
date:   2014-10-22 23:11:00 +0100
categories: Personal
tags: xplorup
author:
    name:    Gabriele
    avatar:  gab.jpg
    email:   gab (at) xplorup.com
    description: Freelance programmer, web application designer/developer, consultant and entrepeneur.
---
Questo è un nuovo blog che tratta di tecnologia, in particolare di software: dall'idea al progetto, dal prototipo alla soluzione. E' un pò il diario di bordo della quotidiana **esplorazione** nel *mare magnum* dell'informatica. Il nome [XplorUp][about] banalmente viene da questa idea.

## Yet another blog
Ebbene sì, l'ennesimo blog su questi argomenti. Ma questo blog nasce soprattutto per due esigenze personali.

La **prima** è quella di mettere per iscritto i concetti che imparo: simulare di spiegarli ad altri mi costringe ad essere sintetico e semplice. Infatti è proprio vera la famosa massima:
<blockquote>Non hai veramente capito qualcosa fino a quando non sei in grado di spiegarlo a tua nonna.
<small><cite title="Albert Einstein">Albert Einstein</cite></small>
</blockquote>

La **seconda** esigenza è altrettanto pratica. Studiare soluzioni tecnologiche è un'attività che, anche se svolta con passione, risulta molto faticosa. Finora,  spesso, voltandomi indietro ho avuto la sensazione di aver disperso le energie perchè i risultati degli sforzi fatti in questa attività di ricerca, studio ed apprendimento non sono sempre ben visibili. Ecco, il blog ha la funzione di mantener traccia della scìa lasciata durante questa esplorazione, in modo che i risultati poi siano maggiormente visibili, *in primis* a me stesso.

## Qualche annotazione
Sul ruolo educativo o addirittura sociale di questo blog non conterei molto. Durante la mia carriera lavorativa mi imbatto e mi sono sempre imbattuto in esperti degni di questo nome: il contributo che posso portare io non è paragonabile a quello di tali autorevoli voci. Quindi difficilmente in questo blog ci sarà qualcosa di originale; al massimo ci sarà qualche rielaborazione, utile a qualcuno solo per caso (e comunque a suo rischio e pericolo).

Cercherò di segnalare, ovunque posso, le fonti che ispirano i miei post. In caso di mia accidentale dimenticanza, invito chiunque a segnalarmele (al momento via <a href="mailto:{{site.owner.email}}" class="author-email">email</a>) : provvederò a renderle più esplicite. A scanso di equivoci, dichiaro qui che tutti i contributi riportati si intendono essere dei rispettivi proprietari. Altri dettagli più formali si possono trovare sul [disclaimer][disclaimer].

Il blog è ad oggi - ottobre 2014 - in lingua italiana, con ovvio ampio uso di espressioni inglesi in quanto lingua franca dell'informatica. Un passo alla volta cercherò di scrivere testi interamente in inglese.

Detto questo, comincio quindi questa avventura.

Buona lettura.

[about]:         {{site.url}}/about
[disclaimer]:    {{site.url}}/disclaimer
